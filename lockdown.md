# Informatie betreffende afstandslessen

Info ivm lockdown maart 2020, nog niet bijgewerkt voor academiejaar 2020-2021.

HOGENT wil haar maatschappelijke rol opnemen om de verspreiding van het Coronavirus in te dijken. Daarom werd er besloten, op basis van de huidige situatie, dat de contactmomenten vanaf 16/03/2020 niet doorgaan, maar dat de cursus op alternatieve wijze zal gedoceerd worden.

We beseffen dat dit niet evident zal zijn en dat het ook voor ons een zoektocht wordt om met de situatie om te gaan. Wij willen van onze kant het engagement opnemen om een kwalitatieve opleiding te blijven aanbieden en staan open voor constructieve feedback. We rekenen daarbij ook op jullie verantwoordelijkheidszin: dit is geen vakantie! Steek voldoende tijd en inspanning in het vak, maak een goede studieplanning en hou je er aan.

## Leerpad

In deze mail leggen we uit hoe dit praktisch in z'n werk gaat. Alle extra documenten, extra filmpjes en ander extra materiaal zal je terugvinden in het [leerpad op Chamilo][leerpad] waardoor je geleid door de leerstof kan gaan.

Alle reguliere materialen blijven beschikbaar op de GitHub [github repo][repository] van het vak. Bekijk zeker de logs om te zien of er toevoegingen/wijzigingen doorgevoerd zijn.

## Contactmomenten

Virtuele contactmomenten zullen doorgaan via Teams. Op Chamilo zullen er groepen aangemaakt worden per lector waar je ingedeeld in zit. Tijdens de contactmomenten kan je dit direct kanaal naar jouw begeleider gebruiken.

## Hoorcollege's

De hoorcollege's zullen opgenomen worden via een screencast, waarbij de uitleg te horen zal zijn. Deze screencast zal je terugvinden in het leerpad, via een youtube link. Je mag de screencast op voorhand bekijken (indien beschikbaar), maar je mag ze evengoed tijdens de geroosterde contactmomenten bekijken. De docenten zullen online zijn via Teams waar je eventuele vragen kan stellen.

## Oefensessies

Per hoofdstuk zullen enkele basisoefeningen (zoals je op het examen kunt krijgen) uitgewerkt staan via screencast. Ander opgeloste oefeningen vind je terug, zoals altijd, op de [github repo][repository] onder `oefeningen/oplossingen/Roplossingen/naamhoofdstuk`

Indien je vragen hebt over de oefeningen, dan kan je deze tijdens de geroosterde contactmomenten stellen via Teams. Heb je daarna nog vragen, dan kan je terecht op het forum van het opleidingsonderdeel. Vragen over oefeningen stel je op `Forum OZT/Oefeningen/Hoofstuknaam`. Per oefening kan je 1 topic aanmaken waar je met je vraag terecht kan. Maak geen twee topics voor dezelfde oefeningen. In de titel van de topic zet je het oefeningennummer.

Indien je een topic maakt, hanteer je de regels van [stackoverflow][Stackoverflow] met betrekking tot het stellen van vragen. Indien je vraag niet correct gesteld is, zal sowieso eerst gevraagd worden om de relevante informatie te bezorgen of eventuele code die je al had te posten. Bespaar jezelf en ons dus wat tijd.

## NPE

De NPE verloopt zoals anders, en staat duidelijk en uitgebreid beschreven in het opgavedocument dat je kan terugvinden op Chamilo. We raden aan dit nog eens door te nemen.

### Vragen rond NPE

Indien je inhoudelijke vragen hebt met betrekking tot de taak, dan kan je deze stellen via [de Teams app][Teams] tijdens de geroosterde uren. Indien de vraag met code te maken heeft (denk aan vragen rond het gebruik van R of LateX), dan kan het handig zijn een pull request of issue aan te maken in je repository en je begeleider als reviewer aan te duiden. Op deze manier kan er relatief efficiÃ«nt codefeedback verzorgd worden. In een pull request kan je meteen verwijzen naar je code, issues kan je gebruiken voor algemenere vragen.

Zit je toch met een prangende vraag buiten de contacturen, dan kan je natuurlijk terecht op het forum onder `Forum OZT/Taak`.

## Nuttige referenties

- [leerpad]: https://chamilo.hogent.be/index.php?application=Chamilo%5CApplication%5CWeblcms&go=CourseViewer&course=36676
- [repository]: https://github.com/HoGentTIN/onderzoekstechnieken-cursus
- [Teams]: https://products.office.com/nl-be/microsoft-teams/group-chat-software
- [stackoverflow]: https://stackoverflow.com/help/how-to-ask
